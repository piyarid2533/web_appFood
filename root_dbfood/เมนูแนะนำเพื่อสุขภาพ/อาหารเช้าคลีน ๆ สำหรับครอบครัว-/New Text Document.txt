1. ขนมปังไข่ดาว : นำขนมปังโฮลวีตมาตัดสี่เหลี่ยมตรงกลางออก ตั้งกระทะเทฟล่อนใส่น้ำมัน 1 ช้อนชาพอร้อนใส่ขนมปังลงไป ตอกไข่ใส่ตามลงไป ค่อย ๆ ตัดไข่ขาวที่ออกมานอกกรอบออกให่สวยงาม พอสุกได้ที่ตักใส่จานเสิร์ฟ โรยเกลือพริกไทยก่อนรับประทาน
            
           2. ขนมปังแซนด์วิชทูน่า : กริลล์ขนมปังโฮลวีตกับกระทะเทฟล่อนด้วยไฟอ่อนพอกรอบ พักไว้ จากนั้นมาทำสลัดทูน่า โดยใช้ทูน่าในน้ำแร่ผสมกับแครอทและแตงกวาญี่ปุ่นหั่นเต๋าเล็ก ๆ บีบมะนาวลงไปนิดหน่อย คลุกเคล้าเบา ๆ ให้เข้ากัน จากนั้นตักโรยลงบนขนมปังที่เตรียมไว้
            
           3. ขนมปังโฮลวีตมะเขือเทศ+อัลมอนด์ : กริลล์ขนมปังโฮลวีตกับกระทะเทฟล่อนด้วยไฟอ่อนพอกรอบ พักไว้ จากนั้นนำมะเขือเทศหั่นแว่นวางลงไป โรยด้วยอัลมอนด์สไลซ์ที่นำไปกริลล์ด้วยไฟอ่อนพอกรอบ ทานคู่กัน ความหวานหอมจากมะเขือเทศกับอัลมอนด์สไลซ์ และขนมปังโฮลวีตกรอบ ๆ เข้ากันใช้ได้เลยค่ะ
            
           4. ขนมปังโฮลวีตผลไม้สด : กริลล์ขนมปังโฮลวีตกับกระทะเทฟลอนด้วยไฟอ่อนพอกรอบ พักไว้ นำแบล็กเบอร์รี กีวี และส้มวางลงไป ราดน้ำผึ้งนิดหน่อย อร่อยที่สุด