อุปกรณ์เครื่องปรุงรส หมูทอดกระเทียมราดข้าว
เนื้อหมูสันนอกหั่นชิ้นพอคำ	300 กรัม
พริกไทยเม็ด	1 ช้อนชา
รากผักชีหั่น	2 ช้อนโต๊ะ
น้ำมันพืช	2 ถ้วย
กระเทียมไทยกลีบเล็กโขลก	1/5 ถ้วย
ซีอิ๊วขาว	3 ช้อนโต๊ะ
ข้าวสวย	3 ถ้วย
ผักชีหั่นสำหรับตกแต่ง
	
วิธีการทำ หมูทอดกระเทียมราดข้าว

1. ล้างหมู หั่นเป็นชิ้นพอคำ ใส่จาน พักไว้
2. โขลกพริกไทยกับรากผักชีเข้าด้วยกันจนละเอียด ตักใส่ถ้วย พักไว้
3. ตั้งกระทะน้ำมันบนไฟอ่อน ใส่กระเทียมลงเจียวพอเหลือง ตักขึ้นพักให้สะเด็ดน้ำมัน
4. ตักน้ำมันที่เจียวกระเทียมออกให้เหลือประมาณ 3 ช้อนโต๊ะ ใส่เครื่องที่โขลกลงผัดให้หอม
 จึงใส่เนื้อหมูลงผัดพอทั่ว และสุก ปรุงรสด้วย ซีอิ๊วขาว ใส่กระเทียมเจียวครึ่งหนึ่ง ผัดเร็วพอทั่ว ปิดไฟ
5. ตักราดข้าวสวยร้อนๆ พร้อมเสิร์ฟ
เพียงแค่นี้เราก็ได้เมนูอาหารตามสั่ง หมูทอดกระเทียมราดข้าว ไว้รับประทานแล้วครับ
เคล็ดลับ  หมูทอดกระเทียมรสชาติเค็มหวาน หอมกระเทียมและพริกไทย สูตรนี้จะหั่นเนื้อหมูเป็นชิ้นบาง 
หมักกับเครื่องปรุงรสและน้ำ ทำให้เนื้อหมูมีความนุ่มในตัว ส่วนกระเทียมเลือกใช้กระเทียมไทยเปลือกบาง กลิ่นจะหอม รสชาติเผ็ดและฉุนเป็นพิเศษ