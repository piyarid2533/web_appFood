เครื่องปรุง
ข้าวสวย 4 ถ้วย
กุนเชียง 6 ข้าง
ไข่ไก่ 2 ฟอง
หัวหอมใหญ่ 1/8 หัว
กระเทียมกลีบใหญ่ 3 กลีบ
ผักคะน้า 100 กรัม
น้ำมันหอย 2 ช้อนโต๊ะ
ซีอิ้วขาว (หรือน้ำปลา) 2 ช้อนโต๊ะ
ซอสปรุงรส 1 ช้อนโต๊ะ
น้ำตาลทราย 1 ช้อนโต๊ะ
น้ำมันพืช 2 ช้อนโต๊ะ 
วิธีทำ
1. ปลอกเปลือกกระเทียมและหัวหอมใหญ่ นำไปล้างน้ำให้สะอาด สะเด็ดน้ำแล้วหั่นหัวหอมใหญ่เป็นลูกเต๋า ส่วนกระเทียมก็สับให้ละเอียด
2. นำกุนเชียงมาหั่นเป็นชิ้นเฉียงๆ ขนาดพอคำ
3. นำผักคะน้ามาตัดใบแก่ออกแล้วหั่นเป็นท่อนๆ นำมาล้างน้ำให้สะอาด สะเด็ดน้ำ พักไว้
4. เปิดเตาที่ไฟปานกลาง ตั้งกระทะ ใส่น้ำมันลงไป รอจนน้ำมันเริ่มร้อนก็ใส่หัวหอมใหญ่และกระเทียมสับลงไปผัดจนหอมแล้วจึงใส่กุนเชียงลงไป
6. ทำหลุมตรงกลาง ใส่น้ำมันลงไปประมาณ 2 ช้อนชา ตอกไข่ลงไป ยีไข่ให้แตก ปรุงรสด้วยซีอิ้วขาว (หรือน้ำปลา) ซอสปรุงรส และน้ำตาลทราย
7. รอซักพักจนไข่เริ่มสุก จึงนำข้าวมากลบแล้วกลับไข่อีกด้านหนึ่ง รอจนไข่สุกจึงผัดให้เครื่องปรุงทุกอย่างเข้ากัน
8. ใส่ผักคะน้าที่หั่นไว้ลงไป ใส่น้ำมันหอย ผัดซักพักจนผักสลดก็ปิดเตาและยกลงได้
9. ตักใส่จาน ตกแต่งด้วยแตงกวา มะนาวซีก และต้นหอม จากนั้นก็ยกเสิร์ฟได้เลยค่ะ